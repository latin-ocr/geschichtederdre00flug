210

Ο lucis almae sidereum decus!
Nobis fruendam tc placidus dedit
Qui nos tenebris evocatos
Finxit in effigiem deorum

Rectosquc iussit tollere sidera
Ad alta vultus. Serperc humi decet
Pronumque ferri quidquid idem
Deteriore nota creavit.

Quid sacra turbas, quac pia condidit
Numen supremum mentibus in bonis?
Ad lucis usuram creati
Quid lateant animi tenebris ‘2

Excussit olim servitii iugum
Ladmus, et quos senserat a Deo
Commotus ignes, cu doloso
Suppositos cineri retexit.

Qualis per amplum, sol ubi prodiit,
Diffusus orbem conspicitur simul,
Talis per Europam refulsit
Quam peperit Vitehcrga lucem.

Deserta quondam quac male viderant
In reg-na Musae iam reduces novo
Cultu decorae prodeunt ct
Ingeniis alimenta praebent.

Abscede vulgus! Candida veritas
Coniuncta pulcri eum studio venit,
Virtusque libertate parta
Lacta suos celebrat triumphos.

Quicunque sacros igniculos tuo
Sub corde sentis, o meritos seras
Musis honores ct reversas
ln sua regna pius verere.

Extolle vultum! Concitus a Deo
Cum fratre prodit Mauri tius, sacro
Qui regiae sedis recessu
Magna movens auimo futurum

praesagiebat Saxoniae decus,
Praeferre lucem cui dederit Deus
Rerumque famam extendere ultra
Quos posuit patria ora fines.

